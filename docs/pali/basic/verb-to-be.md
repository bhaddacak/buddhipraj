---
layout: default
title: เป็น/อยู่/คือ
parent: การแต่งประโยคขั้นต้น
grand_parent: บาลีสำหรับคนรุ่นใหม่
nav_order: 25
last_modified_date: 2023-05-31 12:00:00 +0700
---

# {{ page.title  }}
{: .no_toc }

<details open markdown="block">
<summary>สารบัญ</summary>
- TOC
{:toc}
</details>

บทนี้จะแนะนำคำกริยาเป็นเบื้องต้น เรื่องคำกริยาในไวยากรณ์บาลีเป็นเรื่องใหญ่และมีความยากในการทำความเข้าใจ ในที่นี้จึงไม่ได้สอนตามตำราไวยากรณ์ เพียงแนะนำการใช้งานพอให้เข้าใจ โดยเราจะเริ่มที่คำกริยาที่ใช้มากที่สุด นั่นคือ to be หรือ เป็น/อยู่/คือ ในบาลีมีสามคำที่ใช้ในความหมายนี้ ได้แก่ hoti bhavati และ atthi ทั้งสามคำความจริงมีการใช้ที่ต่างกันเล็กน้อย (ต่อเมื่อท่านได้อ่านคัมภีร์ไปพอสมควรจะเห็นได้ จะมองว่าเป็นเรื่องสไตล์ก็ได้ เช่น atthi มักใช้ในความหมายว่า มีอยู่) แต่ในที่นี้ให้ถือง่าย ๆ ว่ากริยาทั้งสามตัวนี้ใช้แทนกันได้

จากที่เคยอธิบายไว้ว่าคำ (ส่วนมาก) ในประโยคบาลีจะถูกแปรรูปไปตามหน้าที่ กริยาก็เช่นกัน แต่การแปรรูปของกริยาจะต่างจากนาม เราเรียกว่า conjugation ซึ่งทีสิ่งที่ต้องคำนึง 4 อย่าง คือ tense/mood, person, number, และ voice (ใช้ภาษาไทยจะทำให้งงมากขึ้น)

{: .highlight }
> รูปที่แปรแล้วของคำกริยาสามารถบอกข้อมูล 4 อย่าง ดังนี้
> 1. tense/mood (กาล) ได้แก่ ปัจจุบัน อดีต อนาคต คำสั่ง (imperative) คำแนะนำ/คาดคะเน (optative) และเงื่อนไข (conditional)
> 2. person (บุรุษ) ได้แก่ บุรุษที่หนึ่ง บุรุษที่สอง และ บุรุษที่สาม (ตามความหมายของสรรพนาม)
> 3. number (พจน์) ได้แก่ เอกพจน์ กับ พหูพจน์
> 4. voice (บท) ได้แก่ active voice (ปรัสสบท) กับ middle voice (อัตตโนบท)[^voice]

[^voice]: อันนี้เป็นหลักโบราณ เรื่องนี้เข้าใจยากมากเมื่ออธิบายด้วยไวยากรณ์ไทยเพราะเราไม่มี active/passive voice ส่วนภาษาอังกฤษก็ยังถือว่ายากเพราะไวยากรณ์อังกฤษไม่มี middle voice (เรื่องนี้จะอธิบายเมื่อเราพูดถึงประโยค passive voice) แม้แต่บาลีที่จารึกไว้ในคัมภีร์ก็ใช้ปรัสสบทเป็นหลัก เราจะพบอัตตโนบทได้ส่วนมากก็ในคาถาที่มีความเก่าแก่ กล่าวได้ว่าอัตตโนบทนั้นเลิกใช้แล้วตั้งแต่ยุคจารึกคัมภีร์ ที่เราต้องเรียนไว้เพราะในคัมภีร์ยังมีรูปเหล่านี้อยู่แม้ไม่มากนัก ส่วนในทางปฏิบัติรู้ปรัสสบทอย่างเดียวให้ดีก็ถือว่าเพียงพอ

ที่ยกขึ้นมาข้างต้น hoti bhavati และ atthi เป็นรูปตามพจนานุกรม แต่ก็เป็นรูปที่ถูกแปรแล้วตามหน้าที่ สำหรับคำกริยาเราจะไม่พูดถึงรูปดิบเหมือนที่เราพูดถึงคำนามต่าง ๆ (รูปดิบจริง ๆ ของกริยาคือธาตุ ซึ่งจะไม่อธิบายในที่นี้) แต่จะพูดถึงรูปนิยมทั่วไป (canonical form) คือ รูปปัจจุบัน บุรุษที่สาม เอกพจน์ ปรัสสบท (active voice) เพื่อให้เห็นภาพจะแสดงรูปปัจจุบันกาลของกริยาทั้งสามเฉพาะที่เป็น active voice ตามตารางข้างล่าง ทั้งหมดนี้ควรจำให้ขึ้นใจ ในชุดของ atthi มีการแปรรูปแบบเฉพาะจึงควรใส่ใจเป็นพิเศษ

| กริยา | บุรุษ | เอกพจน์ | พหูพจน์ |
| --- | --- | --- | --- |
| hoti | 3rd | hoti | honti |
|  | 2nd | hosi | hotha |
|  | 1st | homi | homa |
| bhavati | 3rd | bhavati | bhavanti |
|  | 2nd | bhavasi | bhavatha |
|  | 1st | bhavāmi | bhavāma |
| atthi | 3rd | atthi | santi |
|  | 2nd | asi | attha |
|  | 1st | amhi, asmi | amha, asma |

การใช้รูปกริยาเหล่านี้ในประโยคบอกเล่าส่วนมากจะวางไว้ท้ายประโยค ดังตัวอย่างต่อไปนี้ (ให้สังเกตว่าการใช้กริยาไม่ขึ้นกับเพศ เพียงแต่เพศของคำต้องสอดคล้องกับเพศบุคคลจริง)

> - ahaṃ dārako/dārikā homi<br>= I am a boy/girl.
> - mayaṃ dārakā/dārikāyo homa<br>= We are boys/girls.
> - tvaṃ dhanavā/dhanavatī hosi<br>= You are rich.<br>= You are a rich person.
> - tumhe paññāvanto/paññāvatiyo hotha<br>= You are wise.<br>= You are wise people.
> - taṃ atthavaṃ potthakaṃ hoti<br>= It is a useful book.<br>= That is a useful book.
> - tāni atthavanti potthakāni honti<br>= They/Those are useful books.

ทั้งหมดนี้สามารถแทนกริยาชุด hoti ด้วย ชุดของ bhavati หรือ atthi ได้โดยมีความหมายเดียวกัน โดยทั่วไปการเปลี่ยนตำแหน่งไม่มีผลต่อความหมาย (แต่มีผลต่อการเน้น) แต่บางครั้งทำให้ความหมายเปลี่ยนไปเล็กน้อย ดังตัวอย่างดังนี้

> - atthavaṃ potthakaṃ hoti<br>= There is a useful book.
> - atthavaṃ hoti potthakaṃ<br>= There is a *useful* book.
> - hoti atthavaṃ potthakaṃ<br>= There is a useful book.
> - potthakaṃ atthavaṃ hoti<br>= A book is useful.
> - potthakaṃ hoti atthavaṃ<br>= There is a useful *book*.
> - hoti potthakaṃ atthavaṃ<br>= There is a useful *book*.
> - taṃ atthavaṃ potthakaṃ hoti<br>= That is a useful book.<br>= That useful thing is a book.
> - taṃ potthakaṃ atthavaṃ hoti<br>= That book is useful.
> - taṃ atthavaṃ hoti potthakaṃ<br>= That useful thing, a book, exists.
> - taṃ potthakaṃ hoti atthavaṃ<br>= That book is useful.<br>= That book is a useful thing.<br>= That book exists, being useful.
> - taṃ hoti atthavaṃ potthakaṃ<br>= It exists, a useful book.
> - taṃ hoti potthakaṃ atthavaṃ<br>= That book exists, being useful.

ทั้งหมดนี้เป็นการวิเคราะห์อย่างละเอียด แต่ในการใช้จริงความหมายอาจจะไม่เปลี่ยนแปลงเลยเมื่อตำแหน่งเปลี่ยนไป โดยเฉพาะในการแต่งฉันท์ อีกอย่างหนึ่งการขึ้นต้นประโยคด้วยคำกริยา เป็นวิธีหนึ่งในการทำประโยคคำถาม (ดูที่ [การตั้งคำถามเบื้องต้น]({{ '/docs/pali/basic/interrogative.html' | relative_url }})) ฉะนั้นประโยคที่ขึ้นด้วย hoti อาจจะมองเป็นคำถามก็ได้ เช่น hoti atthavaṃ potthakaṃ? = Is there a useful book? (กรณีอย่างนี้เรามักจะเห็น atthi atthavaṃ potthakaṃ? มากกว่า)

อย่างไรก็ดี เมื่อมีบทขยายหลายบท รูปแบบที่นิยมในคัมภีร์คือการวางบทขยายส่วนใหญ่ไว้หลังกริยา ดังตัวอย่างข้างล่าง

> - tā dārikā hoti sundarā dhanavatī paññāvatī<br>= She is a beautiful, rich, wise girl.<br>= That girl is beautiful, rich, (and) wise.
> - tā sundarā dārikā hoti dhanavatī paññāvatī<br>= She is a beautiful, rich, wise girl.<br>= That beautiful girl is rich (and) wise.

## เชิงอรรถ
