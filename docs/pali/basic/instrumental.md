---
layout: default
title: เครื่องมือ
parent: การแต่งประโยคขั้นต้น
grand_parent: บาลีสำหรับคนรุ่นใหม่
nav_order: 45
last_modified_date: 2023-05-28 12:00:00 +0700
---

# {{ page.title  }}
{: .no_toc }

<details open markdown="block">
<summary>สารบัญ</summary>
- TOC
{:toc}
</details>

เครื่องมือในที่นี้หมายถึงเครื่องมือหรือวิธีการในการกระทำกริยาใด ๆ ตัวอย่างง่าย ๆ ในภาษาไทยคือ "ฉันเดินด้วยเท้า" ในประโยคนี้ "ด้วยเท้า" เป็นส่วนที่แสดงเครื่องมือของกริยาเดิน ในภาษาอังกฤษเครื่องมือสามารถแสดงได้ด้วยบุพบท by through via และ with ดังนั้นตัวอย่างจึงเป็น I walk by foot. ในบาลีการแสดงเครื่องมือทำได้ด้วยการแปรรูปนามเป็น instrumental case ต่อไปจะย่อว่า ins.

## Instrumental case

รูป ins. มีความสำคัญมากในไวยากรณ์บาลีเพราะมีการใช้งานที่หลากหลาย และเป็นส่วนประกอบสำคัญในประโยคโครงสร้างแบบ passive voice (ดังจะได้เรียนรู้ต่อไปภายหน้า) ซึ่งการแปลเป็นภาษาไทยมีปัญหากับรูปนี้มากที่สุด แต่การแปลเป็นภาษาอังกฤษจะเป็นธรรมชาติมากกว่า ตารางการแปรรูป ins. ของคำนามทั่วไปแสดงไว้ตามตารางข้างล่าง สังเกตได้ว่ารูปต่าง ๆ มีส่วนคล้ายกับ abl. อยู่มาก (โดยเฉพาะรูป pl.) ดังนั้นภาระการจำจึงมีไม่มาก

|  | -a/-ā | -i | -ī | -u | -ū |
| --- | --- | --- | --- | --- | --- |
| **m. sg.** | ~~a~~ ena | inā | ~~ī~~ inā | unā | ~~ū~~ unā |
| **m. pl.** | ~~a~~ ehi<br>~~a~~ ebhi | ~~i~~ īhi<br>~~i~~ ībhi | īhi<br>ībhi | ~~u~~ ūhi<br>~~u~~ ūbhi | ūhi<br>ūbhi |
| **nt. sg.** | ~~a~~ ena | inā |  | unā |  |
| **nt. pl.** | ~~a~~ ehi<br>~~a~~ ebhi | ~~i~~ īhi<br>~~i~~ ībhi |  | ~~u~~ ūhi<br>~~u~~ ūbhi |  |
| **f. sg.** | āya | iyā | ~~ī~~ iyā | uyā | ~~ū~~ uyā |
| **f. pl.** | āhi<br>ābhi | ~~i~~ īhi<br>~~i~~ ībhi | īhi<br>ībhi | ~~u~~ ūhi<br>~~u~~ ūbhi | ūhi<br>ūbhi |

ส่วนการแปรรูปคำสรรพนามที่ใช้บ่อยเป็นไปตามตารางข้างล่าง

| --- | --- | --- | --- |
| **สรรพนาม** | 1st person | 2nd person | 3rd person |
| **ศัพท์** | amha | tumha | ta |
| **m./nt. sg.** | mayā, me | tayā, te | tena |
| **m./nt. pl.** | amhehi, no | tumhehi, vo | tehi, tebhi |
| **f. sg.** |  |  | tāya |
| **f. pl.** |  |  | tāhi, tābhi |

|  | ta | eta | ima | amu |
| --- | --- | --- | --- | --- |
| **m./nt. sg.** | tena | etena | iminā, anena | amunā |
| **m./nt. pl.** | tehi, tebhi | etehi, etebhi | imehi, imebhi | amūhi, amūbhi |
| **f. sg.** | tāya | etāya | imāya | amuyā |
| **f. pl.** | tāhi, tābhi | etāhi, etābhi | imāhi, imābhi | amūhi, amūbhi |

ตัวอย่างการใช้รูป ins. แบบทั่วไปมีดังต่อไปนี้

> - ahaṃ pādena gacchāmi/carāmi<br>= I go by foot.<br>= I walk.
> - mayaṃ mahārathena pāṭhasālaṃ gacchāma<br>= We go to school by bus.
> - paññāya vimuccati<br>= (One) is liberated by wisdom.
> - loko amhehi uṇho hoti<br>= The earth is hot by us.
> - so imāya lekhaniyā taṃ sāsanaṃ likhati<br>= He writes that letter with this pen.

นอกจากจะแสดงเครื่องมือหรือวิธีการแล้ว รูป ins. ยังแสดงถึงสาเหตุหรือแรงจูงใจ (เหมือน abl.) ได้อีกด้วย พิจารณาจากบางตัวอย่างข้างต้นเราอาจจะแปลได้ดังนี้

> - paññāya vimuccati<br>= (One) is liberated because of wisdom.
> - loko amhehi uṇho hoti<br>= The earth is hot because of us.
>
> สองตัวอย่างนี้อาจจะมองว่าเป็นการใช้ abl. ก็ได้เพราะมีรูปเหมือนกัน ตัวอย่างอื่นมีดังนี้
> - so daḷiddena coro hoti<br>= He becomes a thief because he is poor.
> - sā rogena ārogyasālaṃ gacchati<br>= She goes to hospital because of sickness.

{: .remember }
> รูป ins. แสดงถึงสาเหตุหรือแรงจูงใจได้เหมือน abl. เช่น
> - so rogena marati<br>= He dies because of sicknesss.

ศัพท์ atta (self) มีการแปรรูปแบบพิเศษ คือ attā (nom.) attānaṃ (acc.) attanā (ins./abl.) attano (dat./gen.) attani (loc.) เราสามารถใช้ ins. ของ atta เป็น reflexive pronoun ได้ดังตัวอย่างต่อไปนี้ (โดยคำ atta เป็น m. แต่สามารถใช้ได้กับทุกเพศ)

> - dārako attanā pāṭhasālaṃ gacchati<br>= A boy goes to school by himself.
> - dārikā attanā pālibhāsaṃ uggaṇhāti<br>= A girl learns Pāli by herself.
> - tvaṃ attanā sudantena nāthaṃ labhasi<br>= You get the guardian by yourself well-trained.

{: .remember }
> attanā คือรูป ins. ของ atta สามารถใช้เป็น reflexive pronoun ได้ เช่น
> - so attanā gacchati<br>= He goes by himself.

นามรูป ins. ยังใช้ในความหมายว่า (together) with เมื่อใช้ร่วมกับ saddhiṃ หรือ saha (สองตัวนี้เป็น ind.) ตัวอย่างเช่น

> - ahaṃ tayā saha mahārathena pāṭhasālaṃ gacchāmi<br>= I go to school  by bus with you.
> - ayaṃ kaññā mittehi saddhiṃ surūpā hoti<br>= This girl together with friends is beautiful.<br>= This girl, as well as (her) friends, is beautiful.
> - tena samayena buddho viharati mahatā bhikkhusaṅghena saddhiṃ<br>= By that occasion, the Buddha lives with a big group of monks. [mahatā = ins. of mahanta]

แต่ถ้าจะใช้ความหมายว่าปราศจาก (without) ให้ใช้ vinā (ind.) แทน เช่น

> - ahaṃ tayā vinā mahārathena pāṭhasālaṃ gacchāmi<br>= I go to school  by bus without you.
> - tvaṃ mayā vinā attanā jīvasi.<br>= You live by yourself without me.

{: .remember }
> รูป ins. มักใช้กับ
> - saddhiṃ/saha หมายถึง accompanied by/with หรือ together with
> - vinā หมายถึง without, by the absence of
