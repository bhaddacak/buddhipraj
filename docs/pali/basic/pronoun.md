---
layout: default
title: สรรพนาม
parent: การแต่งประโยคขั้นต้น
grand_parent: บาลีสำหรับคนรุ่นใหม่
nav_order: 20
last_modified_date: 2023-05-28 12:00:00 +0700
---

# {{ page.title  }}
{: .no_toc }

<details open markdown="block">
<summary>สารบัญ</summary>
- TOC
{:toc}
</details>

บทนี้จะแนะนำนามอีกประเภทหนึ่งที่ใช้บ่อยมาก นั่นคือคำสรรพนาม (pronoun) โดยความหมายของคำ สพฺพนาม แปลว่า ชื่อของทุกสิ่ง มีหน้าที่สำคัญคือใช้แทนสิ่งต่าง ๆ (นามนามเป็นชื่อเรียกสิ่งต่าง ๆ ส่วนสพฺพนามใช้แทนสิ่งเหล่านั้น) ว่าตามหลักไวยากรณ์คำสรรพนามมีหลายประเภท ในบทนี้จะกล่าวถึงเฉพาะที่ใช้บ่อยที่สุด คือ บุรุษสรรพนาม (personal pronoun) กับ สรรพนามระบุชี้ (demonstrative pronoun)

ในตำราไวยากรณ์คำสรรพนามมีจำนวนจำกัดคือ 27 ตัวเท่านั้น ดังที่แสดงในสัททนีติดังนี้

> Sabbanāmāni nāma---sabba katara katama ubhaya itara añña aññatara aññatama pubba para apara dakkhiṇa uttara adhara ya ta eta ima amu kiṃ eka ubha dvi ti catu tumha amha---iccetāni sattavīsa.[^twenty-seven]

[^twenty-seven]:  Sadd Pad 12

ในที่นี้จะพูดถึง ta eta ima amu tumha amha เท่านั้น ส่วนคำอื่น ๆ จะกล่าวถึงในบทที่เกี่ยวข้องต่อไป

## บุรุษสรรพนาม

ตามหลักไวยากรณ์ภาษาอังกฤษหรือไทย (ไม่ใช่บาลี) บุรุษสรรพนามมีสามอย่าง คือ สรรพนามบุรุษที่หนึ่ง ใช้แทนผู้พูด (I, we) สรรพนามบุรุษที่สอง ใช้แทนคู่สนทนา (you) และสรรพนามบุรุษที่สาม ใช้แทนผู้ที่กล่าวถึง (he, she , it, they)[^pali-person]

[^pali-person]: ตามหลักบาลีไวยากรณ์สรรพนามบุรุษที่หนึ่งเรียกว่า อุตตมบุรุษ สรรพนามบุรุษที่สองเรียกว่า มัชฌิมบุรุษ และสรรพนามบุรุษที่สามเรียกว่า ปฐมบุรุษ เราจะไม่ใช้การเรียกแบบนี้เพราะจะทำให้สับสน แต่ผู้ศึกษาก็ควรรู้ไว้

{: .remember }
> - สรรพนามบุรุษที่หนึ่ง (uttama) = I, we
> - สรรพนามบุรุษที่สอง (majjhima) = you
> - สรรพนามบุรุษที่สาม (paṭhama) = he, she, it, they

การแปรรูปบุรุษสรรพนามเป็น nom. แสดงไว้ในตารางด้านล่าง ควรจดจำให้ขึ้นใจเพราะรูปเหล่านี้ใช้บ่อยมาก สรรพนามบุรุษที่หนึ่งและสองมีรูปเดียวกันทั้งสามเพศจึงแสดงไว้เพียงชุดเดียว

| --- | --- | --- | --- |
| **สรรพนาม** | 1st person | 2nd person | 3rd person |
| **ศัพท์** | amha | tumha | ta |
| **ความหมาย** | I--we | you--you | he/she/it--they |
| **m. sg.** | ahaṃ | tvaṃ, tuvaṃ | so |
| **m. pl.** | mayaṃ, no | tumhe, vo | te |
| **f. sg.** |  |  | sā |
| **f. pl.** |  |  | tā |
| **nt. sg.** |  |  | taṃ |
| **nt. pl.** |  |  | tāni |

การใช้สรรพนามเหล่านี้เป็นประธานทำได้ง่าย ๆ โดยประกอบเข้ากับนามอื่นและ/หรือบทขยาย ดังตัวอย่างต่อไปนี้

> - ahaṃ dārako = I (am) a boy.
> - mayaṃ dārakā = We (are) boys.
> - tvaṃ dārikā = You (are) a girl.
> - tumhe dārikāyo = You (are) girls.
> - so dhanavā = He (is) rich.
> - sā sundarā = She (is) beautiful.
> - taṃ atthavaṃ potthakaṃ = It (is) a useful book.
> - tāni dhanavantāni kulāni = They (are) rich families.

ในตารางการแปรรูปของสรรพนามบุรุษที่หนึ่งและสอง เราจะเห็นรูปย่อ (enclitic) คือ no (มีความหมายเหมือน mayaṃ) กับ vo (มีความหมายเหมือน tumhe) นอกจากนี้ยังมี me กับ te (ไม่ใช่ te ที่มาจาก ta) ซึ่งจะเห็นในบทอื่น คำสั้นเหล่านี้สะดวกต่อการใช้งาน แต่ข้อเสียคือทำให้ความชัดเจนลดลง เพราะอาจจะตีความเป็นอย่างอื่นได้เพราะมีรูปพ้องกับคำอื่น การใช้รูปสรรพนามย่อมีกฎคือจะไม่นำประโยค ตัวอย่างเช่น

> - paññāvantā no dārakā = We (are) wise boys.
> - sundarāyo vo dārikāyo = You (are) beautiful girls.

{: .remember }
บทสรรพนามย่อ เช่น no vo (me te) จะไม่นำประโยค

เป็นการดีสำหรับผู้เริ่มเรียนที่จะหลีกเลี่ยงการใช้รูปย่อเหล่านี้ก่อน เพราะอาจทำให้สับสน และถ้าเป็นไปได้ก็ไม่ควรใช้เลย เพราะความชัดเจนในการสื่อสารสำคัญกว่าความสะดวกใช้ แต่เมื่อท่านอ่านคัมภีร์ความรู้นี้จะมีประโยชน์

## สรรพนามระบุชี้

demonstrative pronoun คือ สรรพนามที่ใช้ชี้ ที่ใช้ทั่วไปในภาษาไทยคือ นี่ นี้ นั่น นั้น โน่น โน้น ในภาษาบาลีคำในกลุ่มนี้ได้แก่ ta eta ima และ amu[^asuka] ซึ่งมีรูป nom. ตามที่แสดงดังต่อไปนี้

[^asuka]: คำที่ใช้แทน amu ได้คือ asuka กับ amuka ต่างกันที่ amu เป็นสรรพนามมีการแปรรูปแบบเฉพาะ ส่วนอีกสองคำเป็นคุณนามแปรรูปตามหลักทั่วไป ทั้งหมดนี้มีความหมายเหมือนกัน ใช้แทนกันได้เป็นส่วนใหญ่

|  | ta | eta | ima | amu |
| --- | --- | --- | --- | --- |
| **m. sg.** | so | eso | ayaṃ | asu |
| **m. pl.** | te | ete | ime | amū |
| **f. sg.** | sā | esā | ayaṃ | asu |
| **f. pl.** | tā | etā | imā | amū |
| **nt. sg.** | taṃ | etaṃ | idaṃ, imaṃ | aduṃ |
| **nt. pl.** | tāni | etāni | imāni | amūni |

จะเห็นว่า ta คือตัวเดียวกันกับที่ใช้เป็นสรรพนามบุรุษที่สาม มีการแปรรูปเหมือนกันแต่ความหมายไม่เหมือนกัน ต้องดูตามบริบท โดยทั่วไปภาษาไทยจะแปลคำเหล่านี้ดังนี้ ta (นั้น) eta (นั่น) ima (นี่ นี้) และ amu (โน่น โน้น) บางครั้งเราจะสับสนระหว่างการใช้ ta กับ eta ให้ดูสรุปข้างล่าง

{: .highlight }
> คำอธิบายตามตำรามีดังนี้
> - ta ใช้ระบุถึงสิ่งที่ไม่ปรากฏขณะพูด (parammukkhā) = that
> - eta ใช้ระบุถึงสิ่งที่อยู่ใกล้ (samīpa) = this/that
> - ima ใช้ระบุถึงสิ่งที่อยู่ใกล้ชิด (accantasamīpa) = this
> - amu ใช้ระบุถึงสิ่งที่อยู่ไกลออกไป (dūra) แต่ยังมองเห็น = yonder

ตัวอย่างการใช้เป็นสรรพนามระบุชี้มีดังนี้ (อย่าเพิ่งสนใจกริยา hoti/honti ที่เพิ่มเข้ามา)

> - so dārako hoti<br>= That (mentioned) is a boy.<br>= คน (ที่พูดถึง) นั้นคือเด็กผู้ชาย
> - te dārakā honti<br>= Those (mentioned) are boys.<br>= คนทั้งหลาย (ที่พูดถึง) นั้นคือเด็กผู้ชาย
> - esā dārikā hoti<br>= That is a girl.<br>= นั่นคือเด็กผู้หญิง<br>= คน (ที่ยืนอยู่ตรง) นั้นคือเด็กผู้หญิง
> - ete dārikāyo honti<br>= Those are girls.<br>= นั่นคือเด็กผู้หญิงทั้งหลาย<br>= คนทั้งหลาย (ที่ยืนอยู่ตรง) นั้นคือเด็กผู้หญิง
> - idaṃ potthakaṃ hoti<br>= This is a book.
> - imāni potthakāni honti<br>= These are books.
> - asu pabbato hoti<br>= That is a mountain (over there).
> - amū pabbatā honti<br>= Those are mountains (over there).

นอกจากนี้ในการสนทนา ta อาจจะหมายถึงสิ่งที่กล่าวถึงก่อนหน้านั้น ส่วน eta ใช้ชี้ไปที่สิ่งที่กำลังพูด ตัวอย่างเช่น สมมุติว่าท่านกับเพื่อนไปที่ร้านหนังสือ ท่านชี้ไปที่หนังสือเล่มหนึ่งแล้วพูดว่า *That* book is big. เพื่อนท่านตอบว่า *That* is useful. ในกรณีนี้ that แรกเป็น eta ส่วน that หลังเป็น ta ทำเป็นบาลีได้ดังนี้

> - etaṃ potthakaṃ thūlaṃ<br>= That book is big.
> - taṃ atthavaṃ<br>= That is useful.<br>(= It is useful. เมื่อ taṃ เป็นบุรุษสรรพนาม)

## สรรพนามใช้เป็นบทขยายได้

นอกจากจะใช้เป็นคำสรรพนามแล้ว คำระบุชี้เหล่านี้ยังสามารถทำหน้าที่เป็นคำคุณศัพท์ได้ด้วย เรียกว่า pronominal adjective (คำเทคนิคเรียกว่าวิเสสนสัพพนาม) ดังตัวอย่างต่อไปนี้

> - so dārako<br>= that boy<br>= เด็กชายนั้น<br>= เด็กชายคน (ที่พูดถึง) นั้น
> - te dārakā<br>= those boys<br>= เด็กชายเหล่านั้น<br>= เด็กชายทั้งหลาย (ที่พูดถึง) นั้น
> - esā dārikā<br>= that girl<br>= เด็กหญิงนั่น<br>= เด็กหญิงคน (ที่ยืนอยู่ตรง) นั้น
> - etā dārikāyo<br>= those girls<br>= เด็กหญิงทั้งหลายนั่น<br>= เด็กหญิงทั้งหลาย (ที่ยืนอยู่ตรง) นั้น
> - idaṃ potthakaṃ<br>= this book
> - imāni potthakāni<br>= these books
> - asu pabbato = asuko pabbato = amuko pabbato<br>= that mountain (over there)
> - amū pabbatā = asukā pabbatā = amukā pabbatā<br>= those mountains (over there)

จะเห็นว่าเมื่อไม่มีกริยา เป็น/อยู่/คือ ปรากฏให้เห็น เราอาจจะตีความหมายได้สองทาง นั่นคือ so dārako อาจจะหมายถึง เด็กชายคนนั้น หรือ คนนั้นคือเด็กชาย ก็ได้ ดังนั้นจึงต้องดูบริบทของประโยคด้วยว่าจะควรแปลเป็นอะไร บางครั้งคำระบุชี้จะใช้ร่วมกับบุรุษสรรพนาม ดังนั้นจึงควรแยกแยะให้ดี ตัวอย่างเช่น

> - ayaṃ dārako, so paññāvā = This (is) a boy. He (is) wise.[^correlative]

[^correlative]: ตามแบบนิยมประโยคนี้ควรใช้โครงสร้าง ya-ta (จะกล่าวถึงในบทที่เกี่ยวข้อง) คือ yo ayaṃ dārako, so paññāvā แปลได้ว่า Which this (person is) a boy, that (person is) rich. หรือเป็นภาษาไทยว่า บุคคลใดนี้คือเด็กชาย บุคคลนั้นมีปัญญา

## ลำดับคำมีผลต่อความชัดเจน

เนื่องจากคำระบุชี้สามารถเป็นสรรพนามก็ได้และเป็นบทขยายก็ได้ การวางตำแหน่งคำในประโยคจะช่วยสร้างความชัดเจนได้ เช่น idaṃ thūlaṃ potthakaṃ จะดูเหมือนมีบทขยายสองตัวคือเท่ากับ this big book แต่ idaṃ potthakaṃ thūlaṃ (hoti) เท่ากับ This book (is) big. ส่วน idaṃ potthakaṃ (hoti) thūlaṃ เท่ากับ This (is) a big book. และ idaṃ (hoti) thūlaṃ potthakaṃ ก็เท่ากับ This (is) a big book. สุดท้าย idaṃ thūlaṃ (hoti) potthakaṃ อาจแปลได้ว่า This fat thing (is) a book. ซึ่งมีความหมายต่างกันนิดหน่อย

{: .highlight }
> - idaṃ thūlaṃ potthakaṃ = this big book
> - idaṃ potthakaṃ thūlaṃ (hoti) = This book (is) big.
> - idaṃ potthakaṃ (hoti) thūlaṃ = This (is) a big book.
> - idaṃ (hoti) thūlaṃ potthakaṃ = This (is) a big book.
> - idaṃ thūlaṃ (hoti) potthakaṃ = This fat thing (is) a book.
 
มาถึงจุดนี้ผู้ศึกษาจะเห็นได้ว่า ความแตกต่างกันเล็กน้อย (nuance) ทางความหมายที่กล่าวมาทั้งหมดเข้าใจได้ยากกว่าเมื่อแปลเป็นภาษาไทย และเนื่องจากการเรียนตามขนบมีรูปแบบการแปลที่วางไว้ชัดเจนแล้ว ผู้ศึกษาจึงมักไม่ทดลองคิดนอกกรอบเพื่อทำความเข้าใจให้มากขึ้น

## เชิงอรรถ
