---
layout: default
title: กริยาปัจจุบันกับกรรม
parent: การแต่งประโยคขั้นต้น
grand_parent: บาลีสำหรับคนรุ่นใหม่
nav_order: 35
last_modified_date: 2023-05-28 12:00:00 +0700
---

# {{ page.title  }}
{: .no_toc }

<details open markdown="block">
<summary>สารบัญ</summary>
- TOC
{:toc}
</details>

บทนี้เราจะเรียนสองเรื่องหลัก ๆ ซึ่งสัมพันธ์กัน เรื่องแรกคือรูปทั่วไปของกริยาปัจจุบัน อีกเรื่องคือการแสดงกรรมของกริยานั้น เนื่องจากคำกริยาในภาษาบาลีเป็นเรื่องยากและซับซ้อน ในที่นี้จะขอพูดถึงเพียงการใช้งานง่าย ๆ ส่วนเรื่องกริยาโดยละเอียดจะได้กล่าวถึงในโอกาสต่อไป

## Present tense

จากที่ได้กล่าวไว้รูปคำกริยาที่ปรากฏในประโยคสามารถบอกข้อมูลได้ 4 อย่างคือ tense/mood, person, number, และ voice ที่เกี่ยวกับบุรุษ (person) กับ พจน์ (number) เราได้พูดถึงมาพอสมควร จึงน่าจะทำความเข้าใจไม่ยาก ส่วน voice เราจะสนใจเพียงรูป active voice (ปรัสสบท) เป็นหลัก ในบทนี้เราจะพูดถึงรูปกริยาปัจจุบันหรือ present tense การใช้งานของ tense นี้คล้ายกับภาษาอังกฤษคือแสดงสถานะหรือการกระทำในปัจจุบัน ที่เพิ่มเข้ามาคือในบาลีจะรวมถึงการกระทำที่กำลังดำเนินอยู่ (present continuous tense) ด้วย

ความจริงเราได้พบรูปกริยาปัจจุบันมาแล้วในตอนที่เราพูดถึงกริยา[เป็น/อยู่/คือ](/docs/pali/basic/verb-to-be.html) แต่ตอนนี้เราจะพูดถึงการแปรรูปทั่วไปที่ใช้ได้กับคำกริยาอื่น ๆ ด้วย รูปทั่วไปของกริยาปัจจุบันแสดงได้ตามตารางข้างล่าง

| บุรุษ | เอกพจน์ | พหูพจน์ |
| --- | --- | --- |
| 3rd | -ti | -nti |
| 2nd | -si | -tha |
| 1st | -mi | -ma |

ในตารางแสดงคำท้ายของรูปกริยาปัจจุบัน ส่วนที่เราจะต้องนำไปต่อเรียกว่า stem อันนี้ต้องขออธิบายนิดหน่อย ในการเรียนเรื่องคำกริยาในแบบขนบจะเริ่มที่รากคำ (root) คือส่วนที่เป็นแก่นของคำ จากรากคำนี้สามารถเจริญออกไปเป็นคำกริยา คำนาม และอื่น ๆ อีกมากมาย ในกรณีของคำกริยา เมื่อรากคำประกอบเข้ากับปัจจัย (operator) บางอย่างบวกกับคำลงท้ายที่แสดงไว้ในตาราง ผลที่ได้คือรูปกริยาที่พร้อมใช้งาน นำไปประกอบประโยคได้ ตัวอย่างเช่น hū (root) + a (operator) + ti = hoti (to be)[^verb-formation]

[^verb-formation]: เบื้องหลังการเกิดขึ้นของรูปกริยาแต่ละรูปมีความลึกลับซับซ้อนซ่อนอยู่ ขออธิบายง่าย ๆ อย่างนี้เพียงเพื่อปูทางไปสู่เรื่องที่ยากขึ้นในอนาคต รูปของรากคำไม่ได้เป็นตัวกำหนดรูปสุดท้ายที่ได้ และรากคำนี้บางทีก็เรียกชื่อไม่เหมือนกัน การแปรรูปส่วนใหญ่อยู่ที่ operator หรือปัจจัยซึ่งมีอยู่หลายตัวตามกลุ่มของรากคำ บางตัวก็มีผลทำให้รูปเปลี่ยนไปอย่างมาก บางตัวก็ทำให้เปลี่ยนไปบ้างเล็กน้อย นอกจากนี้การเพิ่มส่วนท้าย (คำเทคนิคเรียกว่า วิภัตติ) เข้าไป ก็อาจทำให้รูปกริยาเปลี่ยนไปได้อีก ทั้งหมดของกระบวนการแปรรูปนี้นักศึกษาตามแนวขนบจะต้องทำความเข้าใจและจดจำให้ดี แต่เราจะไม่เรียนด้วยวิธีอย่างนี้

ในที่นี้เราจะไม่สนใจรากคำ แต่เราจะเริ่มที่กริยาในรูปพจนานุกรม ซึ่งเป็นรูปที่ใช้งานจริง จากที่เคยแจงไว้ dictionary/canonical form คือรูป present 3rd-person singular active-voice ในตัวอย่าง คือ hoti จากนั้นให้เราทำกระบวนการย้อนกลับ โดยตัด ti ส่วนท้ายออกไป ผลที่ได้เรียกว่า stem ในกรณีนี้คือ ho เมื่อได้ stem แล้วเราก็จะสามารถสร้างรูปอื่น ๆ ได้โดยเพิ่มส่วนท้ายอื่นเข้าไป เช่น ho + nti = honti เป็นกริยาพหูพจน์ เป็นต้น

มีหลักเพิ่มเติมที่ควรรู้ไว้คือ เมื่อจะประกอบกับ -mi หรือ -ma ถ้าอักษรท้ายของ stem เป็น a ให้ทำเป็น ā (ดูตัวอย่างข้างล่าง) แต่ในกรณี -nti ถ้าเป็น ā อยู่แล้วให้ทำเป็น a (เช่น kiṇāti มีรูปพหูพจน์เป็น kiṇanti) ส่วนถ้าอักษรท้ายเป็น e หรือ o ไม่ต้องเปลี่ยนแปลง (เช่น dhāremi dhārema homi homa)

{: .highlight }
> การทำรูปกริยาปัจจุบัน
> 1. หากริยารูปพจนานุกรม เช่น gacchati (to go)
> 2. ตัด ti ส่วนท้ายออกได้ stem เช่น gaccha~~ti~~ = gaccha
> 3. นำ stem ไปประกอบกับส่วนท้ายที่ต้องการ 
>     - เปลี่ยน a ท้าย stem เป็น ā เมื่อต่อกับ -mi หรือ -ma
>     - เปลี่ยน ā ท้าย stem เป็น a  เมื่อต่อกับ -nti
>     - ถ้าท้าย stem เป็น e หรือ o ไม่ต้องเปลี่ยนแปลง

จากหลักที่กล่าวมาการแปรรูปกริยาปัจจุบันของ gacchati (to go) ทำได้ดังนี้

| บุรุษ | เอกพจน์ | พหูพจน์ |
| --- | --- | --- |
| 3rd | gacchati | gacchanti |
| 2nd | gacchasi | gacchatha |
| 1st | gacchāmi | gacchāma |

การใช้ในประโยคก็ทำเหมือนที่ได้เรียนมาแล้ว เช่น

> - ahaṃ gacchāmi = I go.
> - mayaṃ gacchāma = We go.
> - tvaṃ gacchasi = You go. (sg.)
> - tumhe gacchatha = You go. (pl.)
> - so/sā gacchati = He/She goes.
> - te/tā gacchanti = They go.

## Accusative case

ต่อไปเราจะเพิ่มจุดหมายของกริยา "ไป" เข้าไป ในภาษาบาลีจุดหมายนี้ถือว่าเป็นกรรมของกริยา ส่วนในภาษาอังกฤษถือว่าจุดหมายเป็นกรรมของบุพบท to เช่น I go to school. แต่เมื่อพูดเป็นบาลีจะเป็น I go school. ส่วนรูปของนามที่ทำหน้าที่กรรมเรียกว่า accusative case ต่อไปจะย่อว่า acc. มีการแปรรูปตามตารางข้างล่าง

|  | -a/-ā | -i | -ī | -u | -ū |
| --- | --- | --- | --- | --- | --- |
| **m. sg.** | aṃ | iṃ | ~~ī~~ iṃ<br>~~ī~~ inaṃ | uṃ | ~~ū~~ uṃ |
| **m. pl.** | ~~a~~ e | ~~i~~ ī<br>~~i~~ ayo | ī<br>~~ī~~ ino | ~~u~~ ū<br>~~u~~ avo | ū<br>~~ū~~ uno |
| **nt. sg.** | aṃ | iṃ |  | uṃ |  |
| **nt. pl.** | ~~a~~ āni | iṃ<br>~~i~~ īni<br>~~i~~ ī |  | uṃ<br>~~u~~ ūni<br>~~u~~ ū |  |
| **f. sg.** | ~~ā~~ aṃ | iṃ | ~~ī~~ iṃ<br>~~ī~~ iyaṃ | uṃ | ~~ū~~ uṃ |
| **f. pl.** | ā<br>āyo | ~~i~~ ī<br>iyo | ī<br>~~ī~~ iyo | ~~u~~ ū<br>uyo | ū<br>~~ū~~ uyo |

ตัวอย่างการใช้มีดังนี้
> - ahaṃ dhanāgāraṃ gacchāmi<br>= I go to a bank. [dhanāgāra (nt.)]
> - mayaṃ pāṭhasālaṃ gacchāma<br>= We go to school. [pāṭhasālā (f.)]
> - tvaṃ vihāraṃ gacchasi<br>= You go to temple. [vihāra (m.)]
> - tumhe naccasālāyo gacchatha<br>= You go to theaters. [naccasālā (f.)]
> - so/sā mahāvijjālayaṃ gacchati<br>= He/She goes to university. [mahāvijjālaya (m.)]
> - te/tā ārogyasālaṃ gacchanti<br>= They go to hospital. [ārogyasālā (f.)]

ในส่วนของคำสรรพนามมีการแปรรูปดังต่อไปนี้

| --- | --- | --- | --- |
| **สรรพนาม** | 1st person | 2nd person | 3rd person |
| **ศัพท์** | amha | tumha | ta |
| **ความหมาย** | me--us | you--you | him/her/it--them |
| **m. sg.** | maṃ, mamaṃ | tvaṃ, tuvaṃ | taṃ, naṃ |
| **m. pl.** | amhe, no | tumhe, vo | te, ne |
| **f. sg.** |  |  | taṃ, naṃ |
| **f. pl.** |  |  | tā |
| **nt. sg.** |  |  | taṃ, naṃ |
| **nt. pl.** |  |  | tāni |

|  | ta | eta | ima | amu |
| --- | --- | --- | --- | --- |
| **m. sg.** | taṃ, naṃ | etaṃ, enaṃ | imaṃ | amuṃ |
| **m. pl.** | te, ne | ete, ene | ime | amū |
| **f. sg.** | taṃ, naṃ | etaṃ, enaṃ | imaṃ | amuṃ |
| **f. pl.** | tā | etā | imā | amū |
| **nt. sg.** | taṃ, naṃ | etaṃ, enaṃ | idaṃ, imaṃ | aduṃ |
| **nt. pl.** | tāni | etāni | imāni | amūni |

ตัวอย่างการใช้คำเหล่านี้มีดังนี้

> - ahaṃ tvaṃ gacchāmi<br>= I go to you.
> - tumhe amhe gacchatha<br>= You go to us.
> - tvaṃ mama ṭhānaṃ gacchasi<br>= You go to my place. [ṭhāna (nt.)]
> - sā imaṃ gehaṃ gacchati<br>= She goes to this house. [geha (nt.)]
> - te aduṃ sundaraṃ uyyānaṃ gacchanti<br>= They go to that beautiful park (over there). [uyyāna (nt.)]

สองประโยคสุดท้ายช่วยเตือนว่าบทขยายของ acc. ต้องมีรูป acc. ตรงกับนาม

เมื่อผู้ศึกษาเข้าใจการใช้ gacchati ดีแล้ว การใช้คำกริยาอื่นในรูปปัจจุบันก็เป็นไปทำนองเดียวกัน กริยาที่ไม่ต้องการกรรมก็เพียงแปรรูปกริยาให้สอดคล้องกับบุรุษและพจน์ที่ต้องการ ถ้ากริยานั้นต้องการกรรมก็เพิ่มบท acc. เข้าไป ตัวอย่างข้างล่างน่าจะพอเป็นแนวทางได้

> - mahallako marati<br>= An old man dies.
> - tā dārikāyo rodanti<br>= Those girls cry.
> - te mama gehaṃ āgacchanti<br>= They come to my house.
> - ahaṃ goḷakaṃ paharāmi<br>= I hit a ball.
> - sunakho bhūmiṃ khaṇati<br>= A dog digs the ground.
> - tvaṃ taṃ atthavaṃ potthakaṃ kiṇāsi<br>= You buy that useful book.
> - eso sappo (taṃ) dārakaṃ ḍasati<br>= That snake bites the boy.

ประโยคสุดท้ายแสดงให้เห็นว่า ta อาจจะแปลเป็น the ก็ได้ หมายถึงสิ่งที่เคยพูดมาก่อนหน้านี้ คือเด็กคนนั้น (taṃ dārakaṃ) แม้จะไม่มี taṃ ในประโยคนี้ถ้าเรารู้ว่าเด็กที่ว่าหมายถึงใครก็สามารถแปลเป็น the ได้ ส่วน eso sappo หมายถึง งู(ที่อยู่ตรง)นั้น

{: .remember }
> ในคัมภีร์เราจะพบว่ารูป gen. ก็ใช้เป็นกรรมและเป็นจุดหมายการไปด้วย เช่น
> - ahaṃ goḷakassa paharāmi<br>= I hit a ball.
> - so gehassa gacchati<br>= He goes home. [จะมองว่าเป็น dat. ก็ได้]

## เชิงอรรถ
